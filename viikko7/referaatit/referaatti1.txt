Lauri Suomalaisen kandidaattityö - Ohjelmistotuotantomenetelmien kehittyminen 1950-luvulta nykypäivään - referaatti


  Ohjelmistotuotantoa on esiintynyt 50-luvulta lähtien ja sen vallitsevat menetelmät ovat kehittyneet siitä
lähtien paljon. Ohjelmistotuotantoon kuuluu kaikki ohjelmistojen tuottamiseen kuuluvat osat, kuten esimerkiksi 
määrittely, suunnittelu, toteutus, testaus ja dokumentointi.
  Ensimmäisten tietokoneiden kanssa ohjelmistotuotanto oli yksinkertaisempaa, mutta tietokoneiden kehittyessä 
kasvoi tarve monimutkaisemmille ohjelmistotuotantomenetelmille. Perinteiset ohjelmistotuotantomenetelmät ovat
luonteeltaan tiukasti suunnitelmiin nojaavia, kun taas nykyään vallitsevat joustavammat menetelmät.
  Perinteisistä ohjelmistotuotantomenetelmistä käytetään usein termiä vesiputousmalli. Siinä on tarkoituksena
suorittaa ohjelmistotuotannon eri työvaiheita järjestyksessä. Esimerkiksi, koko järjestelmä suunnitellaan ensin
kokonaan ja sitten vasta aloitetaan toteutus. Ohjelmistotuotannon arvaamattoman luonteen takia ongelmaksi tulee
se, että mahdollisia ongelmia ei usein vielä huomata suunnitteluvaiheessa, vaan vasta toteuttaessa.
  Nykyaikaisempia menetelmiä ovat inkrementaaliset ja iteratiiviset, sekä erityisesti ketterät, ohjelmisto-
tuotantomenetelmät. Näille menetelmille on ominaista kaikkien ohjelmistotuotannon työvaiheiden suorittaminen
pienissä iteraatioissa ja kehityksen ohjaaminen jatkuvan palautteen perusteella. 
  Eräitä tunnettuja iteratiivisia menetelmiä ovat spiraalimalli ja RUP. Spiraalimallissa kehittämistä ohjataan
riskien avulla, eli yritetään välttää epätoivottuja tilanteita. RUPissa vallitsevat vahva dokumentointi ja
käyttötapaukset. Spiraalimallissa voidaan tehokkaasti käyttää ohjelmistotuotantomenetelmien hyviä puolia ja
välttää huonoja, mutta riskien hallinta voi olla monimutkaista. RUP tuottaa laadukkaita ohjelmistoja, mutta ei 
välttämättä sovellu todella laajoihin projekteihin.
  Ketterissä menetelmissä painottuvat lisäksi tiivis yhteistyö sekä kehittäjäryhmän sisällä, että asiakkaiden
kanssa. Kuuluisin ketterä ohjelmistotuotantomenetelmä on Scrum. Siinä ohjelmistoa kehitetään sprinteiksi
kutsutuissa, tietyn pituisissa, iteraatioissa. Jokaisen sprintin lopuksi kehittäjäryhmä kokoontuu asiakkaan
kanssa suunnittelemaan seuraavaa sprintiä. Lisäksi kehittäjäryhmä kokoustaa päivittäin projektin tilanteesta.
Ketterät menetelmät tuottavat ohjelmistoja nopeammin, mutta niitäkin on vaikea soveltaa laajoissa projekteissa.
  Ketterät menetelmät ovat nykyään suosituimpia. Trendi voi kuitenkin vielä muuttua yhä suurempien maailman-
laajuisten projektien muodostaessa haasteita niille.